<!DOCTYPE html>
<html>
<head>
	<meta charset="utf-8" /> 
	<title></title>
	<style type="text/css">
		@import url('https://fonts.googleapis.com/css?family=Arya|Cambay|Eczar|Hind|Kadwa');
		/*
			font-family: 'Arya', sans-serif;
			font-family: 'Kadwa', serif;
			font-family: 'Cambay', sans-serif;
			font-family: 'Eczar', serif;
			font-family: 'Hind', sans-serif;
		*/
		body{ padding:0;margin:0; background:url(img.jpg) 0 0 / cover; font-family: 'Cambay', sans-serif;		}
		.bgblackovarlay{ position: fixed; top:0;left:0;width: 100%;height:100%;background: rgba(0,0,0,.1); }

		section{ width: 900px; margin:0 auto; overflow: hidden;  }
		h1 {    font-size: 61px;    text-shadow: 2px 8px 16px rgba(0,0,0,.5); }
		/*.trek{ background: url(trek.jpeg) 0 0 / auto 110% no-repeat; padding:20px; background-color: #000; }*/
		.trek{ padding:20px; background-color: #fff; float:left; }
		aside p{ padding: 20px;
    padding-left: 0px;
    font-weight: bold;
    font-size: 23px;
    text-shadow: 4px 5px 32px #000;
    letter-spacing: 2px;
    word-spacing: 20px; }
		img{ float:left;    /*padding: 20px;    background-color: #fff; */   margin: 0px 20px 0px 0px;     border-radius: 75px;}
		span.break{ display: block; }
		p.ved{ font-size: 20px;letter-spacing: 1px; word-spacing: 7px; text-align: center; }
	</style>
	<script   src="https://code.jquery.com/jquery-2.2.4.js"  integrity="sha256-iT6Q9iMJYuQiMWNd9lDyBUStIq/8PuOW33aOqmvFpqI="  crossorigin="anonymous"></script>
</head>
<body>
	<div class="bgblackovarlay"></div>

	<section class="">
		<h1> श्रीराम- सीता विवाह</h1>
		<aside>
		<!-- <div class="trek"><img src="trek.jpeg" width="400px" height="auto" /></div> -->
			<img src="rama-dhanush.png" width="400px" height="auto" />
			
			<p>शिव धनुष्य भंग आणि परशुराम गर्वहरण झाल्यानंतर जनक राजास विश्वामित्रांनी सांगितले-</p>
<p class="ved"><span class="break">कह मुनि सुनहु नरनाथ प्रबिना । </span>
	<span class="break">रहा बिबाहु चाप आधीना ।।७।।</span>
<span class="break">टूटतहि धनु भयउ बिबाहू । </span>
<span class="break">सुर नर नाग बिदित सब काहू ।।८।।</span>
<span class="break">तदपि जाइ तुम्ह करहु अब जथा बंस ब्यवहारु । </span>
<span class="break">बूझि विप्र कुलवृद्ध गुर बेद बिदित आचारु ।।२८६।।</span> </p>
<p>
बालकांड
जनकाच्या पणाप्रमाणे श्रीराम- सीता विवाह शिवधनुष्य भंगाने ठरणार होता. तसा तो श्रीरामाने धनुष्यभंग केल्याने झालेला आहे, हे तिन्ही लोकात विदित झाले आहे. परंतु गुरु, विप्र आणि कुलवृद्ध यांचा विचार घेउन वेद, कुलरीतिनुसार योग्य संस्कारासहित आनंद सोहळा साजरा करण्याची सूचना विश्वामित्रांनी जनक राजास केली. तत्वतः जे ठरले तेच जीवनात सिद्ध करण्यासाठी प्रारंभ करण्यास सुचविले. सर्वांनाच त्यामुळे अत्यानंद झाला. तुलसीदासांनी सहा ऋतुद्वारे जे रामायणाचे वर्णन केले आहे त्यात विवाह सोहळ्यास ‘ ऋतुराज वसंत ’ असे म्हटले आहे. 
</p>

<p class="ved"><span class="break">( बरनब राम बिबाह समाजू । </span> <span class="break">सो मुद मंगलमय रितुराजू ।।३।। बालकांड/४२) </span> </p> 

<p>
यावरुन भक्त रामायणाचे दृष्टीने हा सोहळा किती महत्वाचा आणि आनंदाचा, मंगलमय ठरतो हे ध्यानात येते.
विश्वामित्रांच्या सूचनेचा आदर करुन लग्न सोहळ्याचे आमंत्रण देण्यासाठी दूतांना अयोध्येस पाठवून जनकाने नगरीच्या लोकांना सोहळा साजरा करण्याचे दृष्टीने सूचना केल्या. श्रीराम प्रतापाने आनंदित झालेले नगरजन उत्साहाने आपल्या कामास लागले. माझ्या विचाराप्रमाणे रघुकुल हे जीवाचे कर्मांग तर जनककुल ज्ञानांग होय. बुद्धीरूपी शेतात नांगरटी करीत असतांना, म्हणजेच अध्यात्मिक ग्रंथांचे वाचनामुळे घडणारे चिंतन, विश्लेषण यामुळे प्राप्त झालेली सीता, म्हणजे जीवन सफल, संपूर्णतेचा मार्ग-अध्यात्मविद्या आणि कर्मांगाद्वारे तेच जीवनात साकार, मूर्त करण्यासाठी; आत्मज्ञानी अवस्था प्राप्त होण्यासाठी; ज्ञान जीवनाचे विज्ञान बनण्यासाठी; सहजसमाधी अवस्था साध्य होण्यासाठी; विश्वामित्रांनी घडवून आणलेला हा योग असतो. त्यामुळे जीव कली वा बोधी अवस्थेत न राहता पुर्णानुक्रमाने जीवन सफल, संपूर्ण करण्यास पुरःसर होतो. ज्ञान, कर्म आणि ह्रदय- भाव (त्रिवेणी) या जीवनाचे तिन्ही अंगांचा विकास साधून जीव अयोध्यानिवासी, समाधानी, प्रशांत कसा होतो, जो साधनाक्रम रामायणात वर्णिला आहे,  तेच आपणास अभ्यासावयाचे आहे. पक्षी जसा दोन पंखांनी आकाशात झेप घेतो, विहार करतो, परंतु त्याची दिशा सुकाणूप्रमाणे काम करणाऱ्या शेपटीने ठरते; त्याप्रमाणे मानवी जीवनाचा विहार, भरारी त्याच्या कर्मांग आणि ज्ञानांग यांनी ठरत असते परंतु दिशा, प्राप्तव्य, गंतव्य अंतरीक भावाने ठरत असते. व्यष्टीत्मक विकास साधताना म्हणजेच साधनाकालात भाव ईश्वसन्मुख होणे (अयोध्याकांडात), जटायु (कर्मांग-अरण्यकांड) व संपाती (ज्ञानांग- किष्किंधाकांड) दोघेही गीध असलेले भाउ यांना उत्तम गति प्राप्त होणे, वानरांकडून सीताशोध (हनुमान- सुंदरकांड) सेतुबंधन व रावणवध (लंकाकांड) श्रीरामराज्याभिषेक (उत्तरकांड), अन्य सारे (भक्तरामायण) पुढे येईल. श्रीराम- सीता विवाहाने (बालकांडाने) या जीवनाची पायाभरणी होते.  तेच आतां पाहू. ( जंगम त्रिवेणी संगम- टीप पहा)
सुंदरी सुंदर बरन्ह सह सब एक मंडप राजहीं ।
जनु जीव उर चारिउ अवस्था बिभुन सहित विराजहीं ।।छंद४।। बालकांड/ ३२५
या चार जोड्या विवाह मंडपात कशा शोभतात त्याचे वर्णन उत्प्रेक्षेने वरीलप्रमाणे करुन श्रीरामचरित्राचा- रामायण कथेचा अध्यात्मपर अर्थ करण्यास आणि जीवनात ‘ राम ’ आणण्यास सूचित केले आहे. 
</p>

<p class="ved"><span class="break">“ जन्म कर्म च मे दिव्यमेवं यो वेत्तितत्वतः ।। गीता अ ४/श्र्लो ९ ” 
</span>
</p>

<p>याप्रमाणे ब्रह्मस्वरूप श्रीरामाचा जन्म आणि कर्म- चरित्र (दिव्यचक्षूने- ज्ञानतः) ज्यांनी जाणले, त्याचा विकास अनुभवप्रांती- ह्रदयी अनुभवण्याचे ठरविले त्यांचे जीवनात चारी भावंडांचे विवाह घडून ते एकाच मंडपात- ह्रदयी विराजतात, शोभायमान होतात असे तुलसीदासांनी कथन केले आहे. पवित्र, पुण्यनगरी अलंकापुरी नांदणाऱ्या ‘ज्ञानराजा’चे चरणी नतमस्तक होउन; कलंकित, दुषित लंकापुरी राज्य करणाऱ्या रावणाचे राज्य उलथवून टाकण्यासाठी; ज्ञान‘जनक’ ऋषी, मुनी, संत यांचेकडून परंपरेने प्राप्त ज्ञान जीवनात सिद्ध करण्यासाठी; अथक, भगिरथ प्रयत्नांची परंपरा जोपासणाऱ्या रघुकुलाशी संबंध स्थापित करणारा; तसेच नामकरणाचे वेळी वसिष्ठांनी ‘ वेदतत्व नृप तव सुत चारी ’ म्हणून ॐ काराचे साडेतीन मात्रा असणारे म्हणून ज्यांचे वर्णन केले त्या दशरथाच्या चारी पुत्रांच्या विवाहाचा अध्यात्मिक अर्थ पाहू.

रामोत्तरतापिनीत म्हटले आहे- 
</p>


<p class="ved"><span class="break">अक्षराक्षर संभूतः सौमित्रिर्विश्वभावनः । </span>
	<span class="break">उकाराक्षरसंभूतः शत्रुघ्नः तैजसात्मकः।।१।।</span>
<span class="break">प्राज्ञात्मकः तु भरतः मकाराक्षर संभवः । </span>
<span class="break">अर्धमात्रात्मको रामः ब्रह्मानन्दैकविग्रहः।।२।।</span>
<span class="break">श्रीरामसन्निध्यवशात जगदाधारकारिणी । </span>
<span class="break">उत्पत्ति- स्थिति-संहारकारिणी सर्वदेहिनाम् ।।३।।</span>
<span class="break">सा सीता भवति ज्ञेया मूलप्रकृतिसंज्ञिता ।</span>
<span class="break"> प्रणत्वात्प्रकृतिः इति वदन्ति ब्रह्मवादिनः ।।४।।</span>
</p>
<p>

मनु-शतरूपा कथेत शिव, भुशूंडी यांच्या मानसात हंसाप्रमाणे (सोऽहं- हंऽसः) विहार करणारे जे विश्ववास, कृपानिधान ब्रह्म त्याने आपल्या अवतरणासंबंधात मानसात पुढील वचन दिले आहे-
</p>

<p class="ved"><span class="break">
इच्छामय नरवेष सँवारे ।</span> 
<span class="break">होइहउँ प्रगट निकेत तुम्हारे।।१।।</span>
<span class="break">अंसन्ह सहित देह धरि ताता । </span>
<span class="break">करिहउँ चरित भगत सुखदाता ।।२।।</span>
<span class="break">आदिसक्ति जेहिं जग उपजाया । </span>
<span class="break">सोउ अवतरिहि मोरि यह माया ।।४।।</span>
<span class="break">पुरउब मैं सब अभिलाष तुम्हारा ।</span>
<span class="break"> सत्य सत्य पन सत्य हमारा ।।५।।</span>
</p>

<p>बालकांड/१५२
ॐ हा ब्रह्म वाचक शब्द आहे. (ओमित्यकाक्षर ब्रह्म- गीता अ ८ / श्लो १३) त्याच्या ‘अ’ मात्रेपासून (अंश) लक्ष्मण, ‘उ’ पासून शत्रुघ्न, ‘म’ पासून भरत तर अर्धमात्रेपासून राम यांनी दशरथ (कर्मांग) गृही अवतार घेतला (घेतात). आदिशक्ति माया जनकाचे गृही (ज्ञानांग) सीता म्हणून अवतार घेती झाली (घेते). प्रगट झालेल्या भगवंताने त्रिवार सत्य म्हणून आपला ‘पण’ उच्चारला हे ध्यानात घ्यावे. ( म्हणजेच हे त्रिकालातीत सत्य आहे) अरण्यकांडात श्रीरामांनी लक्ष्मणास माया थोडक्यात समजाउन सांगितली आहे-
</p>


<p class="ved"><span class="break">मैं अरु मोर तोर तैं माया । </span>
	<span class="break">जेहिं बस कीन्हे जीव निकाया ।।२।।</span>
<span class="break">तेहि कर भेद सुनहु तुम्ह सोऊ ।</span>
<span class="break"> विद्या अपर अविद्या दोऊ ।।४।।</span>
<span class="break">एक दुष्ट अतिसय दुखरूपा । </span>
<span class="break">जा बस जीव परा भवकूपा ।।५।। </span>
<span class="break">(अविद्या मायेतील जीव) एक रचइ जग गुन बस जाके । </span>
<span class="break">प्रभु प्रेरित नहिं निज बल ताके ।।६।।</span>
<span class="break">अरण्यकांड/१५ (विद्यामायेतील साधक- भक्त)</span>

<p>
तसेच-- 
</p>

<p class="ved">
<span class="break">हरि सेवकहि न ब्याप अविद्या । </span>
<span class="break">प्रभु प्रेरित ब्यापइ तेहि विद्या ।।३।।</span>
<span class="break">ताते नास न होइ दास कर । </span>
<span class="break">भेद भगति बाढइ बिहंगबर।।४।।</span>
<span class="break"> उत्तरकांड/७९</span>

</p>
<p>
अविद्या मायेमध्ये असणाऱ्या जीवांचे बाबतीत रामायण संभवत नाही. परंतु ती अतिशय दुःखरूप असल्याने जीवास उपरती झाल्यास प्रभु प्रेरणेने दशरथ गृही (कर्मांग) चार बंधुंचा जन्म होत असतो आणि विद्यामाया (सीता) साधकाचे जीवनात जनक गृही (ज्ञानांग) अवतरते. तीच नाम- रूपात्मक जगाची रचना प्रभु प्रेरणेने करते आणि त्याचे जीवनात रामायण घडवून आणून जीवास मुक्त करते. जी बुद्धीरूपी शेताची नांगरटी करतांना ज्ञानांगास प्राप्त होते तीच कार्य समाप्तीनंतर तेथेच (बुद्धीतच) गुप्त होते. अवतार समाप्तीचे वेळेस भरतास उपदेश करतांना रामांनी हे स्पष्ट सांगितले आहे-  
</p>

<p class="ved">
<span class="break">“सुनहु तात माया कृत गुन अरु दोष अनेक । </span>
<span class="break">गुन यह उभय न देखिअहिं देखिअ सो अविवेक ।।४१।।</span>
<span class="break"> उत्तरकांड. ” </span>
</p>

<p>
याचाच अर्थ जीव द्वंद्वातीत मुक्त अवस्थेत जातो असा होतो. म्हणून अवतार कार्याचे अखेरीस लक्ष्मण जल समाधी घेतात आणि श्रीराम निजधामी जातात. सत्यास- ब्रह्मास अनुसरणाऱ्या विवेकाचे- लक्ष्मणाचे काम संपते. बाबांनी प्रार्थनेत म्हटल्याप्रमाणे त्याची जाणीव, ‘ विश्व साकार वेदना ’ म्हणजे व्यष्टी समष्टीत समर्पित झाल्याने विश्वभावना- लक्ष्मण तिरोधान पावतो, कार्य समाप्त होते. तो (त्वम-साधक- भक्त) तेच (तत्-तत्वमसी) होउन राहिल्याने श्रीराम निजधामी जातात, त्याचे रूपाने विहरतात. (तयाचे रूप मीच गा- ज्ञानी भक्त लक्षण प्रार्थना- बाबा, तसेच दिव्यामृतधारामधे ‘सोऽहंसिद्धी’ चे बाबांनी खंड १ धारा ६ मधे केलेले विवेचन पहावे.) बाबांनी तत्वमसी वाक्याचा अर्थ काकड्यात सांगताना हेच सांगितले आहे-
</p>

<p class="ved">
<span class="break">तत्वमसी वाक्याचा हा भावार्थ उघडा । </span>
<span class="break">करुणावंत संत बोधे मी पणा झाडा ।।</span>
<span class="break">संत कारुण्याचा बोध देवा जा शरण ।</span>
<span class="break"> तेणे लाभे भाव देवा सर्वांतरी जाण ।।</span>
<span class="break">लाभे भगवत् भाव तेव्हां आनंद रोकडा ।</span>
<span class="break"> होतो हरिच्या संगे, होतो हरिच्या रंगे तेथे बोधाचा काकडा ।।</span>
</p>

<p>
‘मी’पणा झाडा म्हणजे रावण वध होय. त्याने ‘ देव सर्वांतरी आहे ’ हा दृढ भाव प्राप्त होतो. हरिच्या रंग- संगात रमलेल्या जीवाचे बाबतीत हा बोध काकड्याप्रमाणे तेवत राहतो तेव्हांच रोकडा आनंद, नित्यानंद प्राप्त होतो. श्रीरामकृष्णांना कालीमातेने ‘ भावमुखी ’ होउन रहा सांगितल्याप्रमाणे भक्त ‘ सर्वांतरी देव ’ या भावावस्थेत राहतो. भावरूपी भरत ईश्वर सन्मुख करणे हे अयोध्याकांडाचे प्रमुख कार्य आहे. म्हणून चौघांचे विवाह पुढील भक्त रामायण घडण्याची शुभसूचक नांदी होय असे ठरते. 
राम विवाह झाला आणि राम- जानकी एका सिंहासनी बसली. मांडवी- भरतास, उर्मिला- लक्ष्मणास आणि श्रुतकीर्ति- शत्रुघ्नास दिली. वरील छंदात ही चारही जोडपी एकाच मंडपात समोरासमोर बसली आहेत असे वर्णन आहे. या वरुन हे ठरते किं चार बहिणी या चार अवस्था, चार बंधु हे त्यांचे विभु (पति) आणि ह्रदयाला मंडप म्हटले आहे. मंडप स्वतः कांही करीत नाही, पण सर्व व्यवहार त्याच्याच आधाराने घडत असतात. त्याचप्रमाणे ब्रह्मदेखील पूर्णतः निष्क्रिय आहे. ‘ न तस्य कार्यं करणं च विद्यते ’ असे ब्रह्माचे वर्णन केले आहे. परंतु मायेचा उद्भव झाला (सीता) म्हणजेच तेच क्रियाशील, कार्यप्रवण झालेले भासते. ही जीव दशा होय. यावरुन जीवाच्या जाग्रत, स्वप्न,  सुषुप्ती आणि तुरीया यांची कार्ये त्यांच्या विभुच्या साक्षीने (विश्व, तैजस, प्राज्ञ आणि प्रत्यगात्मा) स्वरूपतः ईश्वराचा-  ब्रह्माचा अंश असणाऱ्या जीवाचे ह्रदयाकाशी- मंडपात घडत असतात. (ईश्वर अंश जीव अविनाशी । चेतन अमल सहज सुख राशी ।।२।।उत्तरकांड/११७ ) मांडवी व श्रुतकीर्ति या जनकाचा भाउ कुशध्वजाच्या मुली त्यात मांडवी (सुषुप्ती) मोठी; सीता व उर्मिला या सीरध्वज राजा जनकाच्या मुली होत. जेष्ठतेनुसार सीता, मांडवी, उर्मिला व श्रुतकीर्ति या क्रमाने लग्ने लावली. हेच गुणात्मक दृष्टीने पाहू-
१)                 भरत- मांडवी-- आधी वर्णिल्याप्रमाणे प्राज्ञ- सुषुप्ति (गाढनिद्रा) हे भरत- मांडवी होत. वशिष्ठांनी नामकरणाचे वेळेस, ‘जोहि विश्व भरण पोषण करही ।’ असा भरताचा उल्लेख केला आहे. संसार हा विषयांचा पसारा आहे. त्याचे भरण- पोषण अज्ञानाने होत असते. अज्ञानाचा विभु तो प्राज्ञ-प्रकर्षेण अज्ञ- भरत होय. ( प्राज्ञचा दुसरा अर्थ- अधिक सुजाण, कुशाग्र) गाढ निद्रेत जाग्रत व स्वप्नावस्थेतील विषय सुप्तावस्थेत, बीजावस्थेत असतात. म्हणून झोपेतून जागृती अवस्थेत आल्यावर मागील स्मृतीसह सारे विश्व, विषय पुन्हा सत्य होतात. झऱ्यामुळेच विहरींचे भरण- पोषण होत असते त्याप्रमाणे सुषुप्तितील बीजावस्थेतील संस्कार, स्मृती जागृती व स्वप्नावस्थेचे भरण- पोषण करतात. गाढनिद्रा (सुषुप्ती) आणि योगनिद्रा (तुरीया) दोन्हीचा अनुभव आनंदमयच असतो. सुषुप्तीतील आनंद अज्ञानावृत्त असतो हा दोन्हीतील फरक आहे. कांही दिवस निद्रा व्यवस्थीत न मिळाल्यास माणूस अस्वस्थ होतो. जाग्रत वा स्वप्नावस्थेप्रमाणे तेथे विषयानुभव नसला तरी जीव आनंदसानिध्यात असल्याने सुषुप्ती अवस्था सर्वांनाच भूषणावह वाटते. मंडण याचा अर्थ भूषणावह असा आहे. म्हणून भरत- मांडवी यांचे लग्न लावले. भरत आणि राम दोघे निर्विषयानंद दाते म्हणून त्यांचे रूपसाम्य वर्णिले आहे. समाधीसुख (राम) अनुभविणारा विरळा परंतु गाढनिद्रासुख (भरत) अनुभविणारे सर्वच जीव असतात. लक्ष्मण- शत्रुघ्न विषयसुख अनुभव दाते म्हणून त्यांचे रूपसाम्य वर्णिले आहे. गाढनिद्रेतून (मांडवी) स्वप्नावस्था (श्रुतकीर्ति) उद्भवते म्हणून या दोघी बहिणी जनकाचा भाउ कुशध्वजाच्या मुली होत. तसाच संबंध जाग्रत व तुरीया यांचा असल्याने उर्मिला व सीता या बहिणी राजा जनकाच्या (सीरध्वज) मुली होत. सीता अयोनिज संभव आहे.
२)                  लक्ष्मण- उर्मिला म्हणजे विश्वभिमानी व जाग्रत अवस्था होत. नामकरणाचे वेळी वसिष्ठांनी ‘ लच्छनधाम राम-प्रिय सकल जगत आधार । बालकांड/१९७ ’ असे लक्ष्मणाचे वर्णन केले आहे. जाग्रत अवस्थेत सर्व दृश्य विषयांचे ज्ञान होण्यास विश्वाभिमानी विभु लक्ष्मण नसेल तर विश्वाचे ज्ञान होणे शक्य नाही. म्हणून तो लक्षणधाम आणि जगदाधार होय. तसेच त्यास राम प्रिय वा रामास तो प्रीय म्हणून रामप्रिय. जाग्रत अवस्थेत विविध उर्मींच्याद्वारे, त्या विषयापर्यंत पसरल्यानेच त्यांचे ज्ञान होते. म्हणून यांचे लग्न लावले. जागृतीतून तुरीया अवस्थेत जाता येते तसे स्वप्न वा सुषुप्तीत घडू शकत नाही म्हणून या दोघी बहिणी. दोघीत सीता- तुरीया मोठी हे स्पष्ट आहे. विश्वाभिमानी लक्ष्मणाने विषयांचा (उर्मिलेचा) त्याग केला, तसेच योगावस्थेत ‘ या निशा सर्वभूतानां तस्यां जागर्ति संयमी । ’ म्हणजेच अज्ञान रात्रीतील निद्रा- मांडवी, स्वप्न- श्रुतकीर्ति यांचा त्याग केला रामाची सेवा- सेवन- ग्रहण केले म्हणजे जीव तुरीया अवस्थेत जातो. जो जागृतीत जीव होता तोच ब्रह्म होतो. म्हणून लक्ष्मण रामानुगामी आणि उर्मिला- जाग्रत अवस्था सीतेची धाकटी बहीण हा अध्यात्मिक विचार यामागे आहे.
३)                 शत्रुघ्न- श्रुतकीर्ति- तैजस- स्वप्नावस्था होत. लक्ष्मण- शत्रुघ्न दोघे सुमित्रेचे पुत्र असून एकत्र राहीले नाहीत. याचे मुख्य कारण ज्या अवस्थांचे- जाग्रत व स्वप्नावस्था- ते विभु आहेत त्यांचा निकटचा संबंध क्रमाने तुरीया आणि सुषुप्ती यांच्याशी आहे. म्हणून लक्ष्मण रामानुगामी, रामसेवक बालपणापासूनच झाले, तर भरतानुगामी व सेवक शत्रुघ्न झाले.  यश, पराक्रम कीर्ति पाहीलेली, ऐकलेली म्हणजेच श्रवण केली- श्रुतकीर्ति होय. त्याचाच विस्तार निद्रावस्थेत- विषय, देहाहंकार लय पावले असताना- हे शत्रु नष्ट झाले असताना तैजस विभुचे आधारे हिने प्रत्ययी केले म्हणून तैजस विभुची पत्नि श्रुतकीर्ति होय. तसेच मानवी जीवनाच्या एकूण कालखंडाचा विचार करता स्वप्नावस्था अल्प असते म्हणून रामायणात शत्रुघ्न चरित्र अल्प वर्णिले आहे.
साधक जेव्हां जागृती अवस्थेत जीवनात ‘राम’ राज्याभिषेक होण्यासाठी प्रयत्नशील होतो तेव्हां लक्ष्मण म्हणजे विवेक नित्य जागृत राहतो- राहणे अपेक्षित आहे. याचाच अर्थ वनवास कालात- साधनाकालात- राम आणि विद्यामाया यांना उजवे ठेउन त्यांचे मागे चालत राहतो. म्हणजेच सोऽहमस्मी, तत्वमसी यांचा अभ्यास, नित्यधारणा ठेवण्याचा त्याचा प्रयत्न राहतो. हा अभ्यास- सेवा दीर्घकाल करीत राहिल्याने – विषयत्याग, निद्रात्याग केल्याने तो प्रभुकृपेने अज्ञान, विपरीतज्ञान यांचा नाश करुन गुणांचे अतीत होतो. म्हणजेच जाग्रत अवस्थेतून तुरीया- योगनिद्रावस्थेत प्रवेश करतो. लक्ष्मण- नित्यानित्य विवेक वनवासास सीतारामा बरोबर जातो, त्याच वेळेस भरत (भाव) - अयोध्येस रामचरणी अनुराग व संसाराविषयी विराग ठेउन राज्याचे पालन- पोषण करतो तेव्हां रावण वध होउन रामराज्य येते हा रामायणाचा सिद्धांत आहे. हा विचार मनी ठेउनच पुढील रामायणाचे चिंतन, अनुशीलन करणे हितावह असते, राम राज्याभिषेक- जीवन सुफल, संपूर्ण तेव्हांच होते. तेच पुढे अयोध्याकांडापासून अभ्यासावयाचे आहे.
टीपः-जंगम त्रिवेणी संगम—
</p>

<p class="ved">
<span class="break">मुद मंगलमय संत समाजू  ।</span>
<span class="break"> यो जग जंगम तीरथराजू ।।७।।</span>
<span class="break">राम भक्ति जहँ सुरसरी धारा ।</span>
<span class="break"> सरसइ ब्रह्म बिचार प्रचारा ।।८।।</span>
<span class="break">बिधि निषेधमय कलि मल हरनी ।</span>
<span class="break"> करम कथा रबिनंदनी बरनी ।।९।।</span>
<span class="break">हरि हर कथा बिराजति बेनी । </span>
<span class="break">सुनत सकल मुद मंगल करनी ।।१०।।</span>
<span class="break">बटु बिस्वास अचल निज धरमा । </span>
<span class="break">तीरथराज समाज सुकरमा ।।११।।</span>
<span class="break">सबहिं सुलभ सब दिन सब देसा ।</span>
<span class="break"> सेवत सादर समन कलेसा ।।१२।।</span>
<span class="break">अकथ अलौकिक तीरथराऊ ।</span>
<span class="break"> देइ सद्य फल प्रगट प्रभाऊ ।।१३।।</span>
<span class="break">सुनि समुझहिं जन मुदित मन मज्जहिं अति अनुराग । </span>
<span class="break">लहहिं चारि फल अछत तनु साधु समाज प्रयाग ।।</span>
<span class="break"> बालकांड / २</span>
</p>
<p>
संतरूपी जंगम तीर्थ प्रयागात रामभक्ति ही गंगा, रामकथेत प्रचारार्थ गुप्त असलेला ब्रह्म विचार ही सरस्वती आणि कली मलाचे हरण करणारी विधि निषेधमय कर्म कथा ही रवीनंदनी यमुना होय. अशा प्रकारे कली मलाचे हरणकरुन हरिची भक्ति प्रदान करणारी हरि- हर कथा सकल मोद, मंगल प्रदान करणारी त्रिवेणी होय. हा तीर्थराज सगळ्यांना सर्वकाळ सुलभतेने उपलब्ध आहे. या अलौकिक तीर्थराजाचा प्रभाव प्रगट आहे आणि मज्जन- स्नान करणाऱ्यांना याची देही तत्काल फल देणारा आहे. रामचरित मानसाच्या सुरवातीस म्हणजे दुसऱ्याच दोह्यात तुलसीदासांनी हे वर्णिले आहे. अनेक रामायण रचिताकारांच्या मानस सरोवरातून उगम पावणाऱ्या आनंद, प्रमोदरूपी जलाने प्रवाहित झालेल्या शरयू या रामभक्ति गंगेस मिळत आल्या, पुढेही मिळत राहतील आणि
त्रिविध ताप त्रासक तिमुहानी । राम सरूप सिंधु समुहाही ।।४।।
मानस मूल मिली सुरसरितही । सुनत सुजन मन पावन करिही ।।५।। बालकांड / ४०
ऐकणाऱ्या भक्तांचे मन पावन करीत, त्रिविध तापांचे निवारण करीत राम स्वरूप सिंधुला ही भक्तिगंगा अनंतकाळ मिळत राहील. 
असतो मा सद्गमय । तमसो मा ज्योतिर्गमय । मृत्योर्माअमृतं गमय ।
।। ॐ शान्तिः शान्तिः शान्तिः ।।
</p>
		</aside>
	</section>

	<script type="text/javascript">
		$(document).scroll(function(){
			$('body').css({'background-position':'0px -'+$(window).scrollTop()/10+'px'});
		});
	</script>
</body>
</html>